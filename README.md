Bu çalışmada, Türkçe metinlerdeki yazım ve dilbilgisi hatalarını tespit edip düzeltebilen çok katmanlı bir sistem geliştirilmiştir. Sistem; hem kural tabanlı hem de bağlam duyarlı yapay zekâ modellerini entegre ederek, yazı kalitesini artırmayı ve kullanıcıya anlamlı geri bildirim sağlamayı amaçlamaktadır. Bu doğrultuda, doğal dil işleme alanında öne çıkan üç farklı yaklaşım bir araya getirilmiştir: Zemberek kütüphanesi, BERT tabanlı hata tespit modeli ve MT5 tabanlı cümle düzeltici model.
Zemberek, Türkçeye özgü dil kurallarını baz alarak sözcüklerin köklerini bulma, morfolojik analiz gerçekleştirme ve imla hatalarını belirleme gibi görevleri üstlenmiştir. Sistem; her bir kelimeyi bu bağlamda değerlendirmiş, anlamlı öneriler üretmiş ve düzeltmeleri gramatikal tutarlılık açısından denetlemiştir.
BERT modeli, bağlamsal hata tespiti için kullanılmış ve her kelimenin bulunduğu cümle içerisindeki semantik uygunluğunu değerlendirmiştir. Bu sayede yalnızca yüzeysel yazım hataları değil, aynı zamanda bağlamdan kopmuş sözcükler de başarılı biçimde saptanabilmiştir. Örneğin, doğru yazılmış fakat yanlış yerde kullanılan kelimeler, modelin dikkat mekanizması sayesinde işaretlenmiştir.
Zemberek ve BERT’ten geçen metin, son aşamada MT5 modeli tarafından işlenmiştir. MT5 modeli, çok dilli ve sıralı çeviri temelli bir mimariyle çalışmakta olup; cümleleri baştan sona yeniden yapılandırarak stilistik ve anlamsal bütünlüğü iyileştirmektedir. Bu katman, sadece kelime düzeyinde değil; tüm cümle yapısını göz önünde bulundurarak daha doğal ve akıcı çıktılar sunmaktadır. MT5 modelinin uygulanmasıyla cümleler dilbilgisel olarak tutarlı, anlamlı ve insan tarafından yazılmış gibi okunabilir hale gelmiştir.
<img width="636" height="412" alt="Ekran görüntüsü 2025-08-19 165013" src="https://github.com/user-attachments/assets/e329f048-874e-45ce-a3d6-ab64a3a2f730" />
<img width="650" height="530" alt="Ekran görüntüsü 2025-08-19 165019" src="https://github.com/user-attachments/assets/3a0d797e-42e5-401b-93ee-159f8da8c6e3" />
